# Задачи за УП практикум на 3та група - 21.01.2022

## Задача 1
Път между две точки в правоъгълна мрежа от 0 и 1 наричаме последователност от 1 във вертикална или хоризонтална посока, която започва от едната точка и завършва в другата. Да се напише рекурсивна функция, която проверява дали има път в дадена мрежа между две дадени точки.

## Задача 2
Остров в правоъгълна мрежа от 0 и 1 наричаме множество от точки със стойност 1, които са съседни и множеството е максимално по включване. Да се напише функция, която по дадена мрежа, открива острова с най-голяма площ (приемаме, че едно квадратче е с площ 1)

## Задача 3
Работниците в завод решили да се опитат да построят възможно най-високата кула от кашони. Всеки кашон има размер (цяло положително число) като за да е стабилна кулата върху всяка една кутия може да се постави само и единствено кутия, която е по-малка или със същия размер. Кутиите се подават в определен ред като той не може да бъде променян. Работника строящ кулата има право да вземе решение дали дадена кутия ще участва в кулата или не. Да се напише функция, която получава кутиите и връща като резултат възможно най-високата кула, която може да се построи с дадените кашони.

## Задача 4
Нека е дадена мрежа 8х8 за шах и k на брой царици. Да се напише функция, която приема мрежа (незадължително празна) и броя на цариците, които трябва да се поставят и връща дали може да се разпределят така че нито една царица да не застрашава друга.

## Задача 5
Играта на судоку представлява мрежа 9х9 разделена на квадратчета 3х3 попълнена с цифрите между 1 и 9. За да е валидно дадено судоку трябва във всяка една колона/ред/квадратче да няма повтарящи се цифри. Да се напише функция, която приема започнато судоку и връща дали може судокуто да бъде довършено. 


