# Задачи за УП практикум на 3та група - 22.01.2022

## Задача 1
Едно естествено число наричаме свършено, ако е с 2 по-малко от сумата на всичките си делители по-малки от него.
* Да се реализира функция isDone, която проверява дали дадено число е свършено.
* Да се реализира функция sumAlmostDone, която по подадени естествени числа a и b намира сумата на всички числа в интервала [a; b], които са по-близко до свършено число, отколкото до краищата на интервала.

## Задача 2
Да се напише рекурсивна функция, която намира произведението от цифрите на дадено естествено число.

## Задача 3
Нека имаме N на брой предмета като всеки един предмет се характеризира с цена и тежест. Иванчо има раница, в която може да събере няколко на брой предмети с тежест не по-голяма от дадено число W. Да се напише функция, която да приема предметите и W и да върне каква е максималната стойност на предмети, които Иванчо може да побере в раницата си на веднъж.

## Задача 4
Дадени са N на брой числа и числото k. Да се напише функция, която проверява дали е възможно да се получи числото k чрез сумиране на някои елементи от редицат (всяко число може да участва точно веднъж).

## Задача 5
Даден е низ с произволна дължина N (1 <= N <= 1024). Един низ ще наричаме "хубав", ако всички символи в низа се срещат по еднакъв брой пъти. Ще го наричаме "странен", ако с изтриване на един символ може да стане "хубав" и "грозен" ако не може. Да се напише функция, която по подаден низ връща дали той е "хубав", "странен" или "грозен".

## Задача 6
Да се напише програма, която изпечатва всички думи от текста, чиято дължина е строго по-малка от тази на думата непосредствено преди тях.
