# Assignments

## Task 1: Сортиране

Дават ни се 2 масива - един с четни, един с нечетни числа. След като сортираме двата масива във възходящ ред, трябва да вмъкнем елементите на единия в другия, като не нарушаваме сортировката.

Помислете какви грешки могат да възникнат и как да ги предотвратите. 

## Task 2: Вложени цикли и масиви

По дадено число n, въвеждаме n масива (за всеки от тях ни е дадено число len - неговата дължина). Трябва за всеки масив да намерим разликата от най-големия и най-малкия му елемент и накрая да изведем сбора от всичките такива n на брой разлики. 

## Task 3: Инткод програма

Инткод програма ще наричаме поредица от цели числа от типа {1, 0, 0, 3, 99}, в която числата ще указват някакви операции и елементите, върху които ги извършваме. Опкод ще наричаме число, което указва операцията. 

Ако опкодът е:
- 99: Програмата приключва.  

- 1: Събираме две числа, прочетени от някакви позиции и записваме сбора на трета позиция. Трите числа след опкода обозначават тези позиции - първите две казват на кои позиции се намират събираемите, а третото - на коя позиция да запишем сбора. (Например: {1, 10, 20, 30} казва вземи стойностите на 10-та и 20-та позиция, събери ги и запиши резултата на 30-та позиция).

- 2: Същото, но умножаваме вместо да събираме.

- Нещо друго: Има бъг в Инткод програмата.

Примерен вход и изход:

- 1, 0, 0, 0, 99 става 2, 0, 0, 0, 99
- 2, 3, 0, 3, 99 става 2, 3, 0, 6, 99
- 2, 4, 4, 5, 99, 0 става 2, 4, 4, 5, 99, 9801
- 1, 1, 1, 4, 99, 5, 6, 0, 99 става 30, 1, 1, 4, 2, 5, 6, 0, 99.

За улеснение да приемем, че максималната дължина на поредицата може да е 1024 числа.

Оригиналното условие на задачата може да видите [тук](https://adventofcode.com/2019/day/2).

# Bonus Задачки

## Task 1.
Малкият Боби много обича шоколад, той често ходи до близкия магазин, за да си купи. Тази седмица в магазина има промоции, ако Боби събере достатъчно опаковки, той може да ги размени за шоколад в магазина.

### Пример:
```
n = 15
c = 3
m = 2
```
Той има 15 (единци) да харчи, шоколадчетата струват 3 (единици), той може да върне 2 опаковки, за да получи ново шоколадче. В началото той купува 5 шоколадчета и ще има 5 опаковки след като ги изяде. Връща 4 от тях, и му остава 1 опаковка и 2 шоколада. След като си изяде двата шоколада ще има 3 опаковки, връща 2 от тях и остава с 1 шоколадче и 1 опаковка. След като изяде и остналото му 1 шоколадче, той има 2 опаковки и ги връща получавайки 1 шоколадче. След като изяде и него, остава с 1 опаковка с която не може да си получи повече шоколади в замяна на опаковките. В крайна сметка той е изял `5 + 2 + 1 + 1 = 9` шоколадчета.

### Условие, вход и изход:
Напишете програма, която връща максималния брой шоколадчета, които Боби може да изяде по време на промоцията.

Вход:
Три цели числа `n`,`c`,`m`, където:
- `n` е единиците(парите), с които Боби разполага
- `c` е цената в (единици) за един шоколад
- `m` е броят опаковки, които са нужни на Боби за да получи шоколад в замяна

Изход:
Максималния брой шоколадчета, които Боби може да изяде по време на промоцията.

### Пример:
Вход: 6 2 2
Изход: 5

#### Обяснение:
Боби похарчва 6-те си парички(единици) за 3 шоколада на цена 2(единици) за шоколад. След като ги изяде, той заменя 2 от своите 3 опаковки, в замяна на 1 шоколад. След като изяде този си шоколад, той има 2 опаковки, и ги заменя за нов шоколад. Остава му 1 опаковка, която не е достатъчна, за да получи още шоколади в замяна. В крайна сметка Боби изяжда 5 шоколада.

## Задача 2.
Лари получава като вход на програмата някаква пермутация на масив от естествени числа увеличаващи се с 1 т.е например пермутация на масива: `[1,2,3,4,5,6]`. Лари трябва да определи дали масива може да бъде сортиран използвайки следната операция произволен брой пъти:
> Избираме 3 последователни индекса и ротираме елементите на тях по следния начин:
> ABC -> BCA -> CAB -> ABC

Например, ако Arr = {1,6,5,2,4,3}:
<image align = "center" src = https://i.ibb.co/9gg4zkS/image.png />
=> Изхода е че МОЖЕ да се сортира с ротиране.

### Вход
Програмата приема `n` от конзолата и след това се въвежда масива с `n` елемента разделени с ` `.

### Изход
Извежда "YES" ако масива може да бъде сортиран използвайки горната операция и "NO" иначе.

### Пример
```
Вход 1
3
3 1 2
```
```
Вход 2
5
1 2 3 5 4
```

```
Изход:
1. YES
2. NO
```

## Задача 3
Нека имаме мравуняк в които живят мравки, всяка от тях си има `id` и на изхода на този мравуняк има `пункт за регистрация` като при всяко влизане/излизане на мравка тя се записва в масив с `id`-тата на влезлите/излезлите мравки. Накрая на деня липсва една мравка, изведете на конзолата нейното `id`.

### Вход: 
масив с `id`-та на влезлите/излезлите мравки
### Изход: 
`id` на избягалата мравка

``` 
(1 2 1) -> 2   (2 5 1 3 1 1 5 2 3) -> 1
```

## Задача 4
Николай и Нади искат да си разделят един шоколад. Всяко парченце от шоколада си има число написано върху него. Нади решава да даде цял сегмент(поредица от парченца) такъв, че:
- Дължината на сегмента да е равна на рожденния месец на Николай
- Сумата от числата изписани върху блокчетата участващи в сегмента е равна на деня, в който е роден Николай

Определете, по колко начина Нади може да раздели шоколада.

### Пример:
- choc = [2,2,1,3,2]
- day = 4
- month = 2

Нади трябва да избере такива сегменти, че сумата от цифрите на блокчетата участващи в него да бъде равна на рождения ден на Николай, (4) с дължина на сегмента равна на неговия рожден месец (2). В този случай има два сегмента, които отговарят на това условие: [2,2] и [1,3].

Напишете програма, в която се въвежда цяло число `n` отговарящо за броя на блокчетата на шоколада, след това се въвеждат стойност за всяко блокче. На следващия ред се въвеждат рождения ден и месец на Николай.

#### Ограничения:
- 1 <= n <= 100
- 1 <= choc[i] <= 5, където (0 <= i < n)
- 1 <= day <= 31
- 1 <= month <= 12

### Примерен вход:
``` Вход
5
1 2 1 3 2
3 2
```
### Примерен изход:
```Изход
2
```

#### Обяснение
Нади иска да даде на Николай `month=2` блокчета със сума равна на `day=3`. Следните два сегмента биха удовлетворили критериите:
<img align="center" src="https://i.ibb.co/DtnpL4m/image.png" />

### Примерен вход:
```
6
1 1 1 1 1 1
3 2
```
### Примерен изход:
```
0
```

#### Обяснение
Нади иска да даде на Николай `month=2` последователни блокчета със сума равна на `day=3`. Няма сегменти удовлетворяващи условието.
