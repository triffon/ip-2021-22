# Assignments

# От тази седмица: 

## Task 1. 
Да се напише програма, която проверява дали дадено число е палиндом.
- само с цикли
- използвайки и масив

## Task 2. 
Да се изведе следната "фигура" на конзолата:
```
1 2 3 4 5 6 7
  1 2 3 4 5 6
    1 2 3 4 5
      1 2 3 4
        1 2 3
          1 2
            1
```

## Task 3. 
Да се изведе следната "фигура" на конзолата, по въведено `n`:
```
   #
  ##
 ###
####
```

## Task 4. 
Две числа се наричат **сдвоени прости** числа, ако са прости и ако `a + 4 = b`. Напишете  програма, която извежда на екрана всички двойки сдвоени нечени числа в даден интервал [m, n], където `m` и `n` се въвеждат от конзолата.

## Task 5. 
Да се напише програма, която изтрива нечетните цифри на дадено **неотрицателно** цяло число. (без масиви)

## Task 6. 
Едно положително цяло число се нарича **съвършено**, ако е равно на сумата от своите делители (без самото число). Например 6 е съвършено (6 = 1 + 2 + 3), а 1 НЕ е съвършено. Да се напише програма, която намира всички съвършени числа ненадминаващи дадено положително цяло число `n`. 

## Task 7. 
Дадени са целите числа `a` и `b` (0 <= а <= b). Да се напише програма, която извежда на екрана всички цели числа от интервала [a, b], цифрите на които образуват монотонно растяща редица.

## Task 8. 
Едно число се нарича "силно" ако сумата на факториелите на неговите цифри е равна на самото число. Например: 145 е "силно", защото `1! + 4! + 5! = 145`. Да се изпринтират на конзолата всички **силни** числа в интервала `1 -> n` където `n` е въведено от конзолата.
> Hint: За решението на тази задача, първо помислете как да намерите факториела на дадено число използвайки цикъл.
> Добро упражнение: Напишете програма, която извежда редицата от всички числа на фибоначи до n-тото

## Task 9. 
Намерете сумата от членовете на реда до `n-тия` член. Въвежда се от кознолата `n` и `x` от долната формула.
[<img src="https://i.ibb.co/JRJMcbZ/s1.jpg">]()

## Task 10. 
От клавиатурата се въвеждат `n` цели числа (1 <= `n` <=20), всяко от които е между 1 и 50. Да се напише програма, която намира сбора и произведението им.

## Task 11. 
От клавиатурата се въвеждат `n` реални числа (1 <= `n` <= 1000), намерете и изкарайте най-малкото и най-голямото от тях.

## Task 12. 
От клавиатурата се въвеждат `n` цели числа. Отпечатайте на конзолата броят на простите числа, както и самите тях.

## Task 13. 
Въвеждат се `n` цели числа, както и числата `a` и `b`, отговарящи за начало и край на интервала. (a < b). Проверете дали всички числа от зададения от `a` и `b` интервал се срещат измежду въведените `n` от по-горе.

## Task 14. 
Напишете програма, която брои броя на срещанията на всеки елемент в масив от цели числа. Нека масивът има размер `n` въведен от конзолата (<= 200).

## Task 15. 
Напишете програма, в която се въвеждат `n` цели числа и на конзолата се изписват числата в обратен ред:
- с масив
- без масив

# От миналата седмица: 

## Task 3.
Да се напише програма, която по въведено цяло положително число n, прочита n на брой цели числа, а след това отпечатва общата сума от цифрите на числата.  
Например: 221, 5, 18 -> 2 + 2 + 1 + 5 + 1 + 8 = 19

## Task 5.
Да се напише програма, която по въведено число n <= 10 извежда на екрана следните картинки:
```
      *
    * *
  * * *
* * * *
  ...
```

```
  ...
* * * *
* * *
* *
*
```
до n-тия ред.

## Task 6.
Да се напише програма, която по въведено число n <= 10 извежда числата до n по следните начини:
```
   1
  1 2
 1 2 3 
1 2 3 4 
  ...
```
```
  ...
1 2 3 4
 1 2 3
  1 2
   1
```
```
  ...
1 2 3 4
 1 2 3
  1 2 
   1
  1 2
 1 2 3 
1 2 3 4 
  ...
```
```
1     1
 2   2
  3 3 
   4
  3 3
 2   2 
1     1 
```

## Task 7.
Да се напише програма, която по въведени числа x <= 10 и y <= 10 извежда на екрана:
- правоъгълник 

```
* * * * *
* * * * *
* * * * *
```
- рамка

```
* * * * *
*       *
* * * * *
```
с тези размери.

## Task 8.*
Да се напише програма, която по въведено число n, извежда [триъгълника на Паскал](https://bg.wikipedia.org/wiki/Триъгълник_на_Паскал) до n-ти ред, съдържащ [биномните коефициени](https://bg.wikipedia.org/wiki/Биномен_коефициент).