# Assignments

# Правим задачите от 10 до 20.

## Task 1
Проверете размера на всяка променлива използвайки командата `sizeof(<data-type>)` за всяки от следните видове променливи:
- int
- long
- double
- float
- bool
- char
- short
- unsigned int
- unsigned long int
- unsigned long long 
>[Table that may help you](https://docs.microsoft.com/en-us/cpp/cpp/data-type-ranges?view=msvc-160)

## Task 2
Въведете две положителни числа X и Y. Изведете на екрана техните:
- сбор
- разлика
- произведение
- частното на X с Y, закръглено отдолу
- частното на X с Y, закръглено отгоре
- Y повдигнато на степен корен квадратен от X
- остатъка при деление на първото с второто число


## Task 3
Напишете програма, която смята лицето на триъгълник:
- По дадени страна и височина към нея
- Използвайки Хероновата формула

## Task 4
Въведете число N и сметнете обема на куб с дължина на страната N.

## Task 5
Напишете програма, която въвежда две числа a и b и разменя стойностите им:
- чрез аритметични операции
- чрез помощна променлива
- чрез побитови операции и САМО а и b **
  
## Task 6
Напишете програма, в която се въвежда дължината на една отсечка в сантиметри и се извежда дължината ѝ в километри и метри.

## Task 7
Напишете програма, в която се въвежда радиуса на кръг и се извежда лицето, периметъра и диаметъра на кръга.
Използвайте формулите: S = pi * r * r P = 2 * pi * r

## Task 8
Напишете програма, която въвежда едно четирицифрено число и извежда цифрите му в обратен ред, разделение с избран от вас символ.

## Task 9
Напишете програма, която въвежда символ и извежда на конзолата дали символът е буква.

### Task 9.1*
Напишете програма, която извежда текущата година на конзолата без да използвате цифри.

## Task 10**
Напишете програма, която въвежда едно трицифрено число Х и извежда дали цифрата 7 се съдържа четен брой пъти в Х. (без if,for)

## Task 11
Напишете програма, която въвежда стойности на символни три променливи ch1, ch2, ch3 и намира цялото число, съставено от тези цифри в последователност ch1, ch2, ch3. 

## Task 12
Напишете програма, която въвежда цяло положително число и проверява дали то е степен на двойката.

## Task 13
Напишете програма, която въвежда цяло положително число и проверява, дали то е четно по два начина:
- с побитови операции
- друг по ваша преценка

## Task 14*
Напишете програма, която въвежда число в десетична бройна система, превърнете го в двоично и го изведете на конзолата. (използвайте цикъл)

### Task 14.1**
Направете горната програма по рекурсивен начин :)

## Task 15
Напишете програма, която приема две цели числа изписва на конзолата дали поне едното е равно на 5 или сумата или разликата им е 5.

## Task 16
Напишете програма, която приема коефициентите a, b, c на квадратно уравнение от вида ax^2 + bx + c = 0.
Проверете дали има решение и го изведете на конзолата.

## Task 17
Напишете програма, която да приема цяло положително число (година) и да изписва на конзолата дали годината е високосна или не.

## Task 18
Напишете програма, която да приема цяло число между 1 и 12 и цяло число за година. Да извежда броя дни в съответния месец като използвате горната програма, за да проверите дали годината е високосна. Реализирайте програмата използвайки:
- `if-else` оператор
- `switch` оператор

## Task 19
Да се напише програма, която въвежда число. Ако то не е в интервала 1075 и 8001 да се отпечата съобщение за грешка. Ако е в този интервал, да се провери дали се дели на 2 и на 5. Дали се дели на 6? Дали се дели на 21?

## Task 20
Да се напише програма, която въвежда символ и извежда съобщение на екрана дали символът е голяма буква, малка буква, цифра или друг символ.